Title: Attività
Date: 2025-02-03 14:08
Modified: 2025-02-03 14:08
Category: FIAB
Tags: FIAB
Slug: attivita
Summary: Fiab Cosenza Ciclabile attvità
Image: https://fiabitalia.it/wp-content/uploads/2020/03/socio-fiab.jpg

##Pedibus<a name="pedibus"></a>
FIAB CosenzaCiclabile, in piena sintonia con la mission della Federazione Italiana Ambiente e Bicicletta, crede fortemente che il futuro della mobilità vada costruito a partire dai giovanissimi. Per questo motivo, investe fortemente in progetti educativi che possano sensibilizzare i più piccoli ad una maggiore attenzione all'ambiente che li circonda.
PediBus è una delle soluzioni ormai collaudata in moltissimi paesi europei. Da un lato si tende a risolvere il problema degli ingorghi all'entrata e all'uscita delle scuole, dall'altro si investe in socialità, rispetto dell'ambiente e qualità del tempo passato insieme agli altri bambini, a genitori e parenti.

Il PediBus nasce in Scandinavia negli anni 70 da un'idea semplice. Ovvero raggruppare un certo numero di bambini lungo un percorso a piedi casa-scuola con pochi genitori accompagnatori a turno. Questo da un lato avrebbe impegnato pochi genitori per pochi giorni alla settimana a turno, liberando negli altri giorni tutti gli altri.

Dall'altro la pratica quotidiana del PediBus ha insegnato quanto il camminare a piedi in modo ordinato, insieme agli altri bambini e ad alcuni adulti possa incidere positivamente sulla socializzazione fra bambini. 

Il PediBus risolve i problemi di ingorghi nelle ore di ingresso-uscita da scuola, aiuta i bambini a socializzare, libera tempo preziozo per gli adulti.

##Bimbimbici<a name="bimbimbici"></a>
Bimbimbici è una manifestazione nazionale organizzata da FIAB Italia alla quale CosenzaCiclabile aderisce con particolare entusiasmo. Tipicamente si svolge nel mese di Maggio e vuole promuovere la mobilità attiva e diffondere l'uso della bicicletta fra giovani e giovanissimi.

La manifestazione si concretizza in una allegra pedalata in sicurezza lungo le vie cittadine ed è rivolta principalmente a bambini e ragazzi, ma è aperta a tutti i cittadini: un’ opportunità per pedalare insieme!

L'evento è una festa che solitamente termina con un'allegra merenda tutti insieme. Genitori e Bimbi hanno l'occasione di pedalare insieme in tutta sicurezza condividendo un momento di gioia. Spesso si chiude leggendo un racconto in un luogo fresco e ricco di alberi della nostra bella città, volendo rendere merito anche a queste isole che portano ossigeno ai nostri affollati centri urbani e sensibilizzare a quanto l'ambiente sia importante per le nostre pratiche quotidiane

##ViaLaRotella<a name="vialarotella"></a>
ViaLaRotella è un evento destinato a quei bimbi che già vanno in bici con l'assistenza delle rotelle. Ci si ritrova tutti insieme genitori e piccoli e tutti insieme si rimuovono le rotelle muovendo i primi passi in totale equilibrio. Accompagnati, ovviamente dai genitori, ma in una festa che è anche condivisione di uno di quei momenti che segnano la crescita dei più piccoli. E' un modo per stare insieme, genitori e figli e bimbi ed altri bimbi

##Fotografia su due ruote<a name="fotografia"></a>
Dal 2025 Fiab CosenzaCiclabile organizza tour fotografici in bicicletta lungo i luoghi più significativi della città. L'intento è raccogliere gli scatti più belli in una collezione da riprodurre sotto forma di mostra fotografica. La volontà è quella di dare importanza ai luoghi più identitari della Calabria. Il muoversi in bicicletta consente di osservare con lentezza lo scorrere dei luoghi. Fermarsi, godere di un panorama, di uno scorcio, di un particolare di un palazzo antico mai visto prima o anche perché no osservare la vita frenetica dei nostri giorni da un punto di vista più stazionario, quasi da osservatore esterno, è l'occasione per immortalare in uno scatto il racconto di un luogo o di un'epoca.

##BikeWorker Award<a name="bikeworker"></a>
Dal 2025 FIAB CosenzaCiclabile organizza il BikeWorker Award, manifestazione che premia simbolicamente le persone che nel corso dell'anno maggiormente si sono distinte per l'utilizzo della bicicletta come mezzo per recarsi a lavoro o come mezzo di lavoro primario. Tantissimi nostri concittadini utilizzano la bici ormai come mezzo primario per muoversi all'interno della città. Tantissimi altri utilizzano modalità miste quali treno/bici per recarsi a lavoro nelle varie sedi sparse per la nostra immensa provincia. Senza contare tutti coloro i quali movimentano le merci in città consegnando cibo e forniture a privati e dipendenti. Questo popolo silenzioso, spesso deriso e poco considerato, probabilmente perché meno visibile rispetto al traffico delle auto cittadine, merita di essere portato all'attenzione della comunità. Per questo motivo FIAB CosenzaCiclabile organizza il BikeWorker Award

##Cicloturismo<a name="cicloturismo"></a>
La bicicletta, oltre che essere un mezzo eccezionale per muovesi facilmente e rapidamente nei nostri centri urbani fornisce anche l'occasione di visitare, conoscere e godere delle eccezionali bellezze che il nostro paese sa offrire. Il pedalare lento attraverso arterie poco trafficate, lungo un'ideale filo che unisce borghi antichi è città moderne è un modo straordinario di godere della bellezza dei luoghi. Inoltre il Cicloturismo è anche occasione di socialità e condivisione di esperienza. I lunghi Kilometri percorsi insieme, la condivisione dei luoghi, la convivialità di un pranzo e perché no anche dell'energia spesa per raggiungere un luogo, consentono la formazione di una speciale alchimia fra le persone, spesso duratura, sincera, intensa e costante nel tempo.

##Bike and Beer<a name="bike-and-beer"></a>
Bike and Beer è un evento divertente di convivialità e socializzazione. Ci si ritrova insieme per una bella, rilassante e divertente pedalata in città. Si visitano luoghi di interesse, ci si scambiano saluti interessi e passioni. La pedalata termina consumando, per chi vuole, una bella e fresca birra in compagnia, senza esagerare ma solo per celebrare la bellezza dello stare insieme. 

##ContaBici<a name="contabici"></a>
Il ContaBici è un progetto di studio che si propone di monitorare in modo analitico il numero di biciclette presenti in città, i percorsi di maggiore utilizzo, la sottrazione di autoveicoli al traffico urbano. L'idea è quella di fornire agli enti e ai comuni un supporto decisionale nell'applicazione delle politiche urbane. Si tratta di un progetto di ricerca che non vuole trarre conclusioni o influenzare un possibile dibattito. Semplicemente vuole fornire numeri affinché ogni dibattito possa avvenire su una base certa e ben documentata.


##Aziende e comuni<a name="pa"></a>
Fiab CosenzaCiclabile si relaziona con aziende e comuni per fornire la propria esperienza al servizio di coloro che intendono investire sulla mobilità sostenibile, sia per una migliore vivibilità urbana, sia al supporto di quelle aziende che lavorano per offrire ai dipendenti forme di trasporto più economiche e flessibili

##Corsi<a name="corsi"></a>
Fiab CosenzaCiclabile mette a disposizione la propria esperienza al fianco di coloro che organizzano corsi a supporto di una più efficace mobilità. Meccanica della Bici, avvicinamento al trasporto su due ruote, normativa, etc.